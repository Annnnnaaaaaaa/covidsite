<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Розділ 1: Загальна інформація</title>

    <style>
        /* Задаємо стилі для body та html */
        html, body {
            height: 100%; /* Встановлюємо висоту для html і body */
            margin: 0;
            padding: 0;
            font-family: Arial, sans-serif;
            box-sizing: border-box;
            overflow-x: hidden; /* Прибираємо горизонтальне прокручування на body */
        }

        /* Стилі для main */
        main {
            width: 100%; /* Забезпечуємо максимальну ширину */
            height: 100%; /* Створюємо максимальну висоту */
            overflow-y: auto; /* Дозволяє вертикальне прокручування */
            overflow-x: auto; /* Дозволяє горизонтальне прокручування */
            padding: 20px;
            box-sizing: border-box; /* Ураховуємо відступи при визначенні ширини */
        }

        /* Загальні стилі для всіх елементів */
        * {
            box-sizing: border-box; /* Враховуємо всі відступи */
        }

        p {
            margin-bottom: 1.5em; /* Відступи між абзацами */
        }

        h2 {
            margin-top: 1em;
        }

        /* Встановлення властивостей для виправлення ширини */
        body, main {
            max-width: 100%; /* Обмежуємо максимальну ширину */
            word-wrap: break-word; /* Переносимо довгі слова */
        }

    </style>

</head>
<body>
    <h2><a name="_Toc185849297"></a><strong>1. </strong><strong>Походження, культивування, використання вірусів, як біологічну зброю</strong></h2>
    <p>З історії людства нам відомо про велику кількість пандемій, які забрали мільйони людських життів і були викликані різними штамами вірусів та бактерій. З часом людство навчилось використовувати&nbsp; біологічні агенти на свою користь, наприклад, у якості біологічної зброї.</p>
    <p>Як зазначає у книжці &ldquo; Смертельний ворог. Людство проти мікробів-убивць&rdquo; Майкл Остергольм - доктор наук, магістр в галузі охорони здоров&rsquo;я [8]: ще у 1763 році, коли відбувалося повстання індіанців під проводом Понтіака і йшла облога Форт-Пітта, командир ополчення Вільям Трент писав, що надіслав тубільцям &laquo;дві ковдри і носовичок з віспяного шпиталю&raquo;, і зазначав: &laquo;Сподіваюся, це справить бажаний ефект&raquo;. Очевидно, так і відбулося: тоді цю місцевість накрила хвиля епідемії.</p>
    <p>Під час Першої світової війни пробірки зі збудником сибірки було знайдено в багажі німецького шпигуна барона фон Розена. Він планував інфікувати тварин, що їх використовували війська Антанти. За часів Другої світової війни японські літаки розкидали заражений рис і випускали пацюкових бліх зі збудниками чуми над провінцією Шеньян у Китаї. Під час холодної війни Радянський Союз і Сполучені Штати вели масштабні дослідження мікроорганізмів, які могли стати біологічною зброєю. У часи апартеїду уряд Південно-Африканської Республіки тримав напоготові арсенал хвороботворних агентів, зокрема ВІЛ і вірусу Ебола, на той випадок, якщо хтось замахнеться на режим.</p>
    <p>У 1969 році президент Ніксон скоротив програму наступальної біологічної зброї, бо зрозумів, що такий вид озброєнь не допоможе досягнути легітимних військових цілей. Відтоді лікарів, науковців і технічний персонал Форт-Детрика залучали лише до оборонних біологічних досліджень. Утім Радянський Союз від своїх планів не відмовився і продовжував розробляти біологічну зброю. На території Радянського Союзу, зокрема у Казахстані продовжували виробляти наступальну біологічну зброю. Працювали зі збудниками антраксу, бруцельозу, сапу, геморагічної лихоманки Марбург, бубонної чуми, Ку-лихоманки, віспи, туляремії.</p>
    <p>Технології маніпулювання мікроорганізмами прогресують. Теперішні технології дозволяють кардинально змінювати такі характеристики вірусів і бақтерій, як патогенність чи спосіб зараження клітин господарів. І ці технології легкодоступні тисячам дослідників в університетах, державних і комерційних лабораторіях, ба навіть аматорам, які бавляться експериментами в підвалах і гаражах.</p>
    <p>Двадцять років тому вирізняли п'ять агентів класу А, що становили біотерористичну загрозу: сибірська виразка, натуральна віспа, чума, туляремія і віруси геморагічних лихоманок, зокрема вірус Ебола. Сьогодні за допомогою лабораторних методів, будь-який мікроорганізм, який заражає людину і тварин, можна суттєво посилити і навіть зробити нечутливим до медичних препаратів і вакцин.</p>
    <p>Збудник сибірки - паличкоподібна бактерія Bacillus anthracis винятково ефективна біологічна зброя. Ця бактерія не переноситься від людини до людини, однак у висушеному стані зберігає життєздатність і вірулентність десятиліттями. При вдиханні спори потрапляють у сприятливе вологе середовище легень або травного тракту, і проростають - бактерія відновлює активну форму і вивільняє три смертельні білкові екзотоксини. Вдихання в легені В. anthracis спричиняє розвиток пневмонії, яка без належного лікування призводить до загибелі 45-85 відсотків інфікованих. У висушеній формі сибірську виразку можна додати до будь-якого білого порошку, і жодна служба безпеки нічого не запідозрить.</p>
    <p>1993 року Бюро оцінки технологій при Конгресі опублікувало звіт &laquo;Поширення зброї масового знищення: оцінка ризиків&raquo;. Аналітики порівнювали потенційний вплив хімічної, біологічної та ядерної зброї на місто Вашингтон. Було встановлено, що маленький літак, розкидавши лише 100 кг спор сибірки, здатний знищити більше людей, ніж ракета класу &laquo;Скад&raquo; з водневою боєголовкою. Воднева бомба може вбити від 570 000 до 1,9 мільйона людей на території 500 квадратних кілометрів залежно від погоди і особливостей ландшафту. За однакових умов сибірка забере від 1 до 3 мільйонів життів.</p>
    <p>Сибірка лікується антибіотиками широкого спектра дії, зокрема ципрофлоксацином, якщо її швидко діагностувати, однак лікування може зайняти кілька тижнів, а то й місяців. До того ж лабораторні експерименти довели, що неважко створити штами, стійкі до антибіотиків.</p>
    <p>Біологічна зброя не схожа на інші засоби масового ураження. Біотероризм страшний тим, що наслідки помітні не одразу (терористам легше залишитися непоміченими) та дуже складні в усунені. Велику небезпеку становлять навіть ті біологічні агенти, які не переносяться від людини до людини напряму.</p>
    <p>Другий номер у списку Майкла Остергольма &ndash; це натуральна віспа. Вона залишається однією з найстрашніших інфекційних хвороб в історії. Вона забрала щонайменше мільярд життів і скалічила безліч людей.</p>
    <p>Не дивлячись на те, що цю хворобу ліквідували ще 40 років тому наприкінці 1990-х не існувало жодних способів захиститися від випадкового або навмисного спалаху цієї хвороби. Запаси вакцини вичерпалися, бо довгий час не було в них потреби, а рештки якщо й лишилися на складах, то втратили ефективність.</p>
    <p>У ХХІ столітті ми стали свідками стрімкого розвитку генетики. Кілька десятиліть тому Ватсон і Крік відкрили структуру молекули ДНК, і тепер ми вміємо визначати послідовності тисяч молекул аденіну, тиміну, цитозину і гуаніну, з яких складається генетичний код усіх без винятку рослин і тварин на Землі. Після успішного завершення проекту &laquo;Геном людини&raquo; секвенування генів різноманітних організмів стало реальністю.</p>
    <p>У 2002 році за підтримки Агентства передових оборонних досліджень при Міністерстві оборони США було створено дослідницьку групу в університеті Стоні-Брук на Лонг-Айленді. Її очолив професор Екард Віммер, авторитетний фахівець з молекулярної генетики і мікробіології. Його команда з нуля синтезувала вірус поліомієліту. Цей вірус містить 7500 пар азотистих основ комбінацій аденіну, тиміну, цитозину і гуаніну, в яких зашифровано генетичну інформацію, &laquo;код життя&raquo;. Це відносно простий вірус порівняно з вірусом віспи. ВІЛ, наприклад, складається з 10 000 пар нуклеотидів. Ще 1994 року біотехнолог Крейг Вентер та його колеги встановили генетичний код вірусу віспи - цілих 186 102 пари азотистих основ.</p>
    <p>Проте технології розвиваються дуже стрімко, і будівництво надвисоких генних &laquo;хмарочосів&raquo; стає дедалі реальнішою справою. От-от можна буде, наче конструктор, зібрати з послідовностей нуклеотидів функціональний вірус звичайної віспи те, що Віммер уже зробив зі збудником поліомієліту. А можливо, такий вірус уже сконструювали. І справді в жовтні 2014 New York Times опублікувала коментар Леонарда Адлемана, авторитетного фахівця в галузі теоретичної інформатики і молекулярної біології Університету Південної Каліфорнії, під назвою &laquo;Воскресіння натуральної віспи? Простіше, ніж здається&raquo;. У ньому йшлося про те, що його лабораторія та інші установи такого самого рівня цілком можуть відтворити вірус віспи.</p>
    <p>Легка справа? Безперечно, ні. Однак зробити це простіше, ніж виготовити й підірвати який-небудь ядерний пристрій, про що ми постійно переживаємо. Ба більше, озброївшись новітніми біотехнологіями, учений на службі в терористів може модифікувати або посилити хвороботворність нового вірусу віспи, від якого в нас не буде дієвої вакцини.</p>
    <p>&nbsp;</p>
    <p>За Майклом Остергольмом: ефективна зброя відповідає певним параметрам:</p>
<ul>
<li>Розробник повинен мати економічні й інтелектуальні можливості її створити.</li>
<li>Вона здатна досягати визначених цілей</li>
<li>Вона забезпечує вибірковий характер ураження</li>
<li>Не призводить до побічних втрат. Використання такої зброї дає сподіваний результат.</li>
</ul>
<p>У цьому плані біологічна зброя дасть фору багатьом іншим засобам масового ураження. Її дешевше виробляти, і вона легко вражає ціль. Побічними втратами терористи зазвичай не переймаються, їхня мета &mdash; посіяти паніку і страх, тому успіх гарантовано. &nbsp;</p>
<p>Затримка в часі між вивільненням шкодочинних мікроорганізмів, інфікуванням цілей і появою симптомів хвороби &laquo;розтягує&raquo; теракт. Як наслідок, таких терористів набагато складніше вистежити і знешкодити.</p>
<p>Як зазначає у своїй науковій статті Сергій Васильович Комісаренко - академік НАН України і НАМН України [3]: щодо ковіду, у березні-квітні 2020 р. фахівці детально розглядали можливість штучного походження SARS-CoV-2 і дійшли висновку, що ймовірність цього є надзвичайно малою [1]. Дослідження мутацій геному коронавірусів та їх еволюції практично беззаперечно свідчить про природне походження SARS CoV-2. 30 квітня 2020 р. Національна розвідка США також заявила, що коронавірус SARS CoV-2 не було створено штучно або генетично модифіковано [2]. Однак у будь-якому разі питання походження SARS-CoV-2 потребує подальших досліджень, що сприятиме глибшому розумінню еволюційних процесів вірусів і механізмів їх переходу до інших видів організмів, передусім до людей.</p>
</body>
</html>